---
layout: recipe
title: Apple Crumble
menu_item: tussendoor
category: [ontbijt, tussendoor]
tags:
  - homepage
type: vegetarisch
time: '1 uur'
summary: Kruidige snack of zelfs lunch/ontbijt voor de koude herfstdagen. Kan ook als dessert bij een feestelijke maaltijd. Goed voor de weerstand door de kruiden en verse gember.
---


### Applecumble met verse vijgen

{% if page.summary %}{{ page.summary }}{% endif %}

---

#### Ingredi&euml;nten

{:.table .table-condensed .table-responsive .table-ingredients}
| Vulling: |
| --- |
| 2 fris zoete appels (Elster of Jonagold) |
| 3 verse vijgen (voor andere variaties, die onder) |
| Scheutje melk (of amandelmelk) |
| Theelepel verse geraspte gember |
| Theelepel kaneel |
| Halve eetlepel citroensap |
| Snufje gemalen kruidnagel |
| Snufje nootmuskaat |
| Theelepel vanille extract |
| 2 theelepels kokosbloesemsuiker |

{:.table .table-condensed .table-responsive .table-ingredients}
| Kruimeltopping: |
| --- |
| 30 gram amandelmeel |
| 30 gram havermeel |
| 1/2 theelepel kaneel |
| snufje zout |
| 1 theelepel kokosbloesemsuiker |
| 15 gram roomboter (op kamertemperatuur) |

#### Bereiding

**Vulling:**  
Schil de appels en snijd de appels en verse vijgen in stukjes. Schil een stukje gemberwortel en rasp deze tot je een ruime theelepel geraspte gember hebt. Doe dit in een schaal en meng dit met de kruiden, kokosbloesemsuiker en een scheutje melk en citroensap.

**Kruimeltopping:**  
Voor de kruimels meng het amandelmeel met havermeel, kaneel, snufje zout en kokosbloesemsuiker en roer dit door. Doe dan 15 gram roomboter op kamertemperatuur erbij en kneed dit tot er een kruimelig deeg ontstaat (als het te droog is voeg enkele druppels water/melk toe, maar meestal moet je gewoon iets langer kneden als het te droog lijkt).
Snijd 25 gram walnoten/pecannnoten in kleine stukjes en meng door de kruimels.

Vet een ovenschaaltje in met roomboter en doe de vulling hierin. Strooi daarna het kruimelmengsel eroverheen.

Doe 35 minuten in de oven op 200 graden.

Serveer met een klodder Griekse Yoghurt. Voor extra traktatie meng je de yoghurt met wat vanille poeder (geen vanillesuiker, maar echt de zwarte korreltjes die uit de vanille stokjes komen) en een theelepeltje honing.

Variatie tips: de apple crumble kun je op eindeloos veel verschillende manieren maken. Hieronder wat ideeën:
- In de zomer met frambozen en bosbessen (dan alleen kruiden met vanille en kaneel).
- Als je van zoet houdt met in stukjes gesneden gedroogde abrikozen.
- Met gewelde rozijnen en alleen kaneel en vanille voor een ‘appeltaart gevoel’
- Vervang de helft van de appels eens door peren of pruimen.
